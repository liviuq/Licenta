\chapter*{Încheiere} 
\addcontentsline{toc}{chapter}{Concluzii}

\section*{Direcții pe viitor}

Consider că proiectul poate fi îmbunătățit în mai multe arii. O primă remediere ar fi \textbf{înlocuirea plăcii Raspberry Pi Zero W} cu placa Raspberry Pi 4 deoarece procesorul cu un singur nucleu al primei plăci nu poate face față unui val de cereri API. Nucleele suplimentare vor crește viteza de procesare a datelor care sunt citite de la senzori și vor scădea timpul de așteptare între cererile făcute de către telefonul consumatorului.

\textbf{Stabilitatea conexiunii} dintre senzorii statici și stația de bază poate fi întreruptă temporar din cauza altor dispozitive care transmit pachete de date în același moment, remediul fiind un mecanism de sincronizare între toți senzorii la momentul comunicării. În alte cuvinte, varianta actuală de comunicare dintre senzorii statici și stația de bază poate fi îmbunătățită implementând un protocol în care fiecare senzor trimite pe rând mesajele, fără a întrerupe sau a fi întrerupt de interferențele altei comunicări.

Un alt punct ce ar putea fi corectat ar fi \textbf{afișarea celor mai recente informații} din baza de date fără ca utilizatorul să fie nevoit să apese pe butonul de reîmprospătare. Acest lucru ar fi posibil ca la fiecare citire recent introdusă în baza de date, serverul să notifice fiecare telefon de acest lucru și să trimită informațiile actualizate, metodă ce este restricționată momentan de puterea de calcul disponibilă.

Nu în ultimul rând, \textbf{stația de bază reprezintă un cost adițional} atunci când o persoană dorește să își instaleze sistemul smart. Pentru remedierea acestui lucru, hostarea în cloud ar fi cea mai bună soluție pentru a servi mai mulți utilizatori, scăpându-i astfel și de prețul relativ mare al acestor plăci.

\section*{Concluziile lucrării}

Lucrarea "\textbf{Home Smartify - soluție pentru controlul dispozitivelor și securitatea casei}" propune o abordare \emph{Do it yourself} pentru a simplifica modul de viață al utilizatorului, oferindu-i controlul complet asupra dispozitivelor din propria casă. 

Prin intermediul aplicației mobile integrate, utilizatorul poate gestiona senzorii și dispozitivele de la distanță, indiferent de locația sa. Această soluție permite minimizarea legăturii fizice și facilitează adaptarea la un stil de viață modern și dinamic. În plus, abordarea orientată spre securitate asigură confidențialitatea și protecția datelor utilizatorului, oferind o experiență Smart Home sigură.